## Pac-Man

  Το συγκεκριμένο project είναι μια παραλλαγή του κλασσικού παιχνιδιού Pac-Man, της εταιρείας Namco, το οποίο κυκλοφόρησε το 1980 και αποτελεί εργασία για το μάθημα "Τεχνολογία Λογισμικού" του ΣΤ' εξαμήνου στο τμήμα Πληροφορικής του Ιονίου Πανεπιστημίου.
  
  Στόχος της εργασίας είναι να διαφοροποιηθεί και να επεκταθεί το παιχνίδι ως προς την αρχική έκδοσή του, όσον αφορά το περιβάλλον αλλά και το gameplay. Συγκεκριμένα στο παιχνίδι θα ενσωματωθούν στοιχεία του επίσης γνωστού παιχνιδιού Plants vs Zombies: Garden Warfare από την PopCap Games, (με έτος κυκλοφορίας το 2014) από το οποίο επιλέχθηκε ως πρωταγωνιστής ο χαρακτήρας Chomper λόγω του χαρακτηριστικού του να τρώει τους αντιπάλους του, όπως ακριβώς και ο Pac-Man (όταν αυτοί γίνονται ευάλωτοι). Το χαρακτηριστικό αυτό ενεργοποιείται όταν ο Chomper έχει καταναλώσει αρκετές σταγόνες νερού αλλά και ήλιο, πράγμα που τον βοηθά στο να γίνει ένα δυνατό (σαρκοφάγο) φυτό.

### Παραδοτέο 1

  Η επιλογή του παιχνιδιού Pacman ως θέμα της εργασίας.
  
### 2ο Παραδοτέο

  Για το παραδοτέο αυτό έγινε αλλαγή του πρωταγωνιστή από τον Pac-Man, στο χαρακτήρα του παιχνιδιού Plants vs Zombies, τον Chomper. Τα sprites για το χαρακτήρα δημιουργήθηκαν από το 0 στο πρόγραμμα GIMP χρησιμοποιόντας ως πρότυπο την εικόνα του link 1 που παρατίθεται πιο κάτω, όπως επίσης και τα sprites του χαρακτήρα ζόμπι που θα κάνει την εμφάνιση του σε επόμενο παραδοτέο.
  
  Επίσης έγινε αλλάγή των κύριων πόντων που μαζεύει ο πρωταγωνιστής από τελείες σε σταγόνες και προσθήκη δευτερεύοντος αντικειμένου, του ήλιου, το οποίο σε επόμενο παραδοτέο θα ενεργοποιεί κάποια νέα χαρακτηριστικά στο gameplay. Και αυτά τα αντικείμενα δημιουργήθηκαν από το 0 στο GIMP, χωρίς τη χρήση προτύπων.
  Επιπλέον δημιουργήθηκε νέα πίστα στο πρόγραμμα Tiled, με sprites που πάρθηκαν από τη σελίδα spriters-resource.com και συγκεκριμένα από την εικόνα του link 2 πιο κάτω (η οποία απεικονίζει μέρη του βασικύ χάρτη του παιχνιδιού Pokemon Emerald) και επεξεργάστηκαν για να φτάσουν στο επιθυμητό αποτέλεσμα, αλλά και πολλά tiles που δημιουργήθηκαν επίσης από την αρχή καθώς δε βρέθηκε ικανοποιητική εναλλακτική έτοιμων sprites.
  Τέλος έγιναν αλλαγές στον κώδικα της σελίδας όπου κρίθηκε αναγκαίο κάνοντας χρήση του προγράμματος Notepad++. Για την τοπική εκτέλεση και τις δοκιμές χρησιμοποιήθηκε το πρόγραμμα XAMPP.
  
### 3ο Παραδοτέο

  Σε αυτό το στάδιο έγινε προσθήκη Background music αλλά και ηχητικών effects στο παιχνίδι. Επίσης προστέθηκε χρόνος αλλά και μια αντίστροφη μέτρηση στην αρχή, ώστε να δωθεί χρόνος στον παίκτη να προετοιμαστεί και στον browser να κατεβάσει τα δεδομένα που χρειάζεται για να είναι ομαλή η εμπειρία του gameplay. Η μελωδία βρέθηκε στο link 3 που παρατίθεται πιο κάτω και προσαρμόστηκε χρονικά ώστε να συμπίπτει με την αλλαγή των δευτερολέπτων ώστε ο παίχτης να έχει μια αίσθηση παρόδου του χρόνου.
  Σε δεύτερο στάδιο δημιουργήθηκαν περισσότερα sprites του Chomper τα οποία απεικονίζουν σωστά την κάθετη κίνηση χαρακτήρα στην πίστα (δηλαδή το πάνω-κάτω).
  Έχει γίνει προθήκη score το οποίο αυξάνεται κατά ένα όταν ο Chomper καταναλώνει μια σταγόνα. Ο ρόλος των ήλιων είναι να εμφανίζει ένα SuperSpeed powerup κάθε φορά που συλλέγονται 3 ήλιοι. 
  Το Superspeed κάνει spawn (εμφανίζεται δηλαδή) και παραμένει στην πίστα για 3-8 δευτερόλεπτα τυχαία, ενώ εμφανίζεται στο κεντρικό πάνω μέρος της οθόνης και ο χρόνος για τον οποίο θα παραμείνει στην πίστα το powerup. Όταν ο Chomper συλλέξει ένα από τα SuperSpeed που εμφανίζονται, όλα τα SuperSpeed εξαφανίζονται και ο χαρακτήρας κινείται πιο γρήγορα για 5 δευτερόλεπτα.
  Επιπλέον προστέθηκαν ζωές, οι οποίες αυξάνονται κατά μια κάθε φορά που επιτυγχάνεται score 50, με τη λογική της εξαργύρωσης της ζωής με το κόστος πόντων. Αν οι ζωές είναι τρείς (μέγιστο) το score συνεχίζει να αυξάνεται και πέρα των 50. Αυτή η λειτουργία εξυπηρετεί στην επίδειξη (ότι δηλαδή οι ζωές λειτουργούν) και δε θα κρατηθεί ως έχει, αλλά θα αλλαγθεί σε επόμενο στάδιο μειώνοντας τους πόντους κατά 100 αν ο παίχτης το επιθυμεί κάθε φορά που χάνεται ζωή.
  Τα ηχητικά effects που έχουν προστεθεί είναι τα beeps στην αρχική αντίστροφη μέτρηση, ένα γέλιο με τη φωνή του Chomper κάθε φορά που συλλέγεται ένας ήλιος, ένας ήχος κατάποσης κάθε φορά που καταναλώνονται πέντε σταγόνες, ένας ήχος μαρσαρίσματος από μηχανάκι όταν συλλέγεται SuperSpeed και τέλος ένας πανηγυρισμός με τη φωνή του Chomper όταν επιτευχθεί η συλλογή όλων των σταγόνων στην πίστα.
  
### Links

Link 1: http://orig00.deviantart.net/a41b/f/2013/347/8/4/plants_vs_zombies__chomper_by_thumbzdown-d6xvabc.png

Link 2: https://www.spriters-resource.com/fullview/61816/

Link 3: https://www.youtube.com/watch?v=OEF_26niVp4
